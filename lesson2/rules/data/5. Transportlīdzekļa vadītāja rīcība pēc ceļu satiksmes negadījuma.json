[
    {
        "number": "39",
        "text": "39. Ja ceļu satiksmes negadījumā ir cietuši cilvēki vai nodarīti bojājumi trešās personas mantai (par trešās personas mantu nav uzskatāms ceļu satiksmes negadījumā iesaistītais transportlīdzeklis, kura īpašnieks nav transportlīdzekļa vadītājs), kā arī tad, ja transportlīdzekļiem radušies bojājumi, kuru dēļ tie nevar vai tiem aizliegts braukt, transportlīdzekļa vadītājs:",
        "references": [],
        "terms": [],
        "subpoints": [
            {
                "number": "39.1",
                "text": "39.1. nekavējoties apstājas un paliek negadījuma vietā, iededz avārijas gaismas signalizāciju un uzstāda avārijas zīmi, bet, ja tas nav iespējams, citādā veidā brīdina pārējos ceļu satiksmes dalībniekus par ceļu satiksmes negadījumu;",
                "terms": [],
                "img": [],
                "references": [],
                "source": []
            },
            {
                "number": "39.2",
                "text": "39.2. dara visu iespējamo, lai cietušajam sniegtu pirmo palīdzību, izsauc neatliekamo medicīnisko palīdzību vai glābšanas dienestu, bet, ja tas nav iespējams, ar savu vai citu garām braucošu transportlīdzekli nogādā cietušo tuvākajā ārstniecības iestādē un pats atgriežas negadījuma vietā;",
                "terms": [],
                "img": [],
                "references": [],
                "source": []
            },
            {
                "number": "39.3",
                "text": "39.3. dara visu iespējamo, lai negadījuma vietā saglabātu notikuma pēdas, pieraksta aculiecinieku vārdu, uzvārdu un adresi;",
                "terms": [],
                "img": [],
                "references": [],
                "source": []
            },
            {
                "number": "39.4",
                "text": "39.4. par ceļu satiksmes negadījumu paziņo policijai un, ja nepieciešams, glābšanas dienestam un tālāk rīkojas pēc to norādījumiem.",
                "terms": [],
                "img": [],
                "references": [],
                "source": []
            }
        ],
        "img": [],
        "source": [],
        "brief_item_desc": ""
    },
    {
        "number": "40",
        "text": "40. Ja ceļu satiksmes negadījumā nav cietuši cilvēki, nav nodarīti bojājumi trešās personas mantai, kā arī transportlīdzekļiem nav radušies bojājumi, kuru dēļ tie nevar vai tiem aizliegts braukt, transportlīdzekļa vadītājs:",
        "references": [],
        "terms": [],
        "subpoints": [
            {
                "number": "40.1",
                "text": "40.1. nekavējoties apstājas un paliek negadījuma vietā, iededz avārijas gaismas signalizāciju un uzstāda avārijas zīmi, bet, ja tas nav iespējams, citādā veidā brīdina pārējos ceļu satiksmes dalībniekus par ceļu satiksmes negadījumu;",
                "terms": [],
                "img": [],
                "references": [],
                "source": []
            },
            {
                "number": "40.2",
                "text": "40.2. vienojas ar otra ceļu satiksmes negadījumā iesaistītā transportlīdzekļa vadītāju par visiem būtiskajiem negadījuma apstākļiem, aizpilda saskaņoto paziņojumu un, neziņojot policijai par negadījumu, atstāj negadījuma vietu.",
                "terms": [],
                "img": [],
                "references": [],
                "source": []
            }
        ],
        "img": [],
        "source": [],
        "brief_item_desc": ""
    },
    {
        "number": "41",
        "text": "41. Ja šo noteikumu 40. punktā minētajā ceļu satiksmes negadījumā ir iesaistīti vairāk nekā divi transportlīdzekļi vai ja transportlīdzekļu vadītāji nespēj vienoties par visiem būtiskajiem negadījuma apstākļiem un aizpildīt saskaņoto paziņojumu, transportlīdzekļu vadītāji:",
        "references": [],
        "terms": [],
        "subpoints": [
            {
                "number": "41.1",
                "text": "41.1. nekavējoties apstājas un paliek negadījuma vietā, iededz avārijas gaismas signalizāciju un uzstāda avārijas zīmi, bet, ja tas nav iespējams, citādā veidā brīdina pārējos ceļu satiksmes dalībniekus par ceļu satiksmes negadījumu;",
                "terms": [],
                "img": [],
                "references": [],
                "source": []
            },
            {
                "number": "41.2",
                "text": "41.2. par ceļu satiksmes negadījumu paziņo policijai un, ja nepieciešams, glābšanas dienestam un tālāk rīkojas pēc to norādījumiem.",
                "terms": [],
                "img": [],
                "references": [],
                "source": []
            }
        ],
        "img": [],
        "source": [],
        "brief_item_desc": ""
    },
    {
        "number": "42",
        "text": "42. Ja šo noteikumu 39., 40. vai 41. punktā minētajā ceļu satiksmes negadījumā iesaistītie transportlīdzekļi neļauj vai traucē citiem transportlīdzek­ļiem pabraukt garām ceļu satiksmes negadījuma vietai un tas nav pretrunā ar policijas norādījumiem, transportlīdzekļu vadītāji atbrīvo brauktuvi, pirms tam fiksējot ceļu satiksmes negadījumā iesaistīto transportlīdzekļu un citu priekšmetu stāvokli.",
        "references": [],
        "terms": [],
        "subpoints": [],
        "img": [],
        "source": [],
        "brief_item_desc": ""
    },
    {
        "number": "43",
        "text": "43. Ja ceļu satiksmes negadījumā ir iesaistīts tikai viens transportlīdzeklis, nav cietuši cilvēki un nav nodarīti bojājumi trešās personas mantai, transport­līdzekļa vadītājs drīkst atstāt negadījuma vietu, neziņojot policijai par negadījumu.",
        "references": [],
        "terms": [],
        "subpoints": [],
        "img": [],
        "source": [],
        "brief_item_desc": ""
    }
]